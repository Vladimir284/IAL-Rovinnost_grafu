<!DOCTYPE html>
<html lang="cs">
<head>
    <meta charset="utf-8">
</head>
<body>
<div>Detail předmětu &raquo; Zadání</h1>
    <!-- ************************************* HLAVICKA DETAIL TERMINU **************************************** -->

    <!-- ************************************* HLAVICKA DETAIL ZADANI **************************************** -->

    <h3>Detail zadání</h3>


    <dl>
        <dt>Předmět:</dt>
        <dd>IAL - Algoritmy</dd>
        <dt>Ak. rok:</dt>
        <dd>2022/2023</dd>
        <dt>Název:</dt>
        <dd>Náhradní projekt - 05. Rovinnost grafu</dd>


        <dt>Vedoucí:</dt>
        <dd>Ing. Daniel Dolejška
        </dd>

        <dt>Popis:</dt>
        <dd><p><b>Náhradní projekt je určen pouze pro studenty, kteří v předmětu IFJ neřeší souběžný
            projekt</b> (např. studenti FEKT nebo studenti opakující předmět)<b>.</b> Tento projekt je
            týmový a řeší jej trojice nebo čtveřice studentů.</p>
            <p><b>Zadání varianty</b></p>
            <p>Graf je <i>rovinný</i>, jestliže lze jeho vrcholy (jako body) a hrany (jako spojité křivky)
                umístit do roviny tak, aby se žádné dvě hrany nekřížily.</p>
            <p>Vytvořte program, který rozhodne, zda je graf rovinný.</p>
            <p>Součástí projektu bude načítání grafů ze souboru a vhodné testovací grafy. V dokumentaci
                uveďte teoretickou složitost úlohy a porovnejte ji s experimentálními výsledky.
                Nepředpokládá se, že by nalezení rozmístění vrcholů a hran v rovině bylo součástí
                řešení.</p>
            <p>Pozor! Otestování rovinnosti grafu je netriviální problém. Můžete použít algoritmus založený
                na tvrzení pana Kuratowského (1930): Rovinný graf neobsahuje podgraf izomorfní s grafy K(5)
                nebo K(3,3).</p>
            <p><b>Všeobecné informace a pokyny k náhradním projektům</b></p>
            <p>Řešení bude vypracováno <b>v jazyce C</b> a bude přeložitelné (pomocí příkazu <i>make</i>) na
                serveru <i>eva.fit.vutbr.cz</i>. Všechny zdrojové kódy, hlavičkové soubory, testovací data
                aj. budou logicky separovány a uloženy v příhodně pojmenovaných podadresářích. Použití
                nestandardních knihoven není dovoleno. Všechny části zadání varianty jsou nutnou součástí
                řešení.</p>
            <p>Celkové hodnocení projektu sestává z následujících kategorií:</p>
            <ul>
                <li>funkčnost implementace (až <b>6</b><b> bodů</b>),</li>
                <li>projektová dokumentace (až <b>4</b><b> body</b>),</li>
                <li>obhajoba (až <b>5 bodů</b>).</li>
            </ul>
            <p>Řešení zabalené v jediném ZIP archivu je odevzdáváno pouze vedoucím týmu prostřednictvím
                STUDISu. Závazné pokyny pro vypracování projektové dokumentace a doporučení pro závěrečné
                obhajoby naleznete v Moodlu v sekci Projekty.</p>
            <p><i>Případné dotazy primárně nesměřujte na garanta předmětu ani přednášející ale na vedoucího
                zadání a to prostřednictvím fakultního emailu.</i></p></dd>
        <dt>Informace:</dt>
        <dd>V rámci předmětu IAL studenti řeší týmový projekt. <br/>Studenti, kteří mají zapsaný i předmět
            IFJ, řeší společný projekt do těchto dvou předmětů (na tuto variantu jsou automaticky přihlášeni
            všichni studenti). <br/>Ostatní studenti řeší tzv. náhradní projekt z oblasti grafových
            algoritmů. Na jednotlivé varianty náhradního projektu je potřeba se přihlásit prostřednictvím IS
            VUT. Po rozkliknutí obsahuje každá varianta dodatečné podrobnosti k zadání projektu.
        </dd>
    </dl>

</div> <!--<div class="portal-layout">-->

</body>
</html>