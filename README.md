# IAL-Rovinnost_grafu


Předmět: IAL - Algoritmy  <br />
Ak. rok: 2022/2023 <br />
Název: Náhradní projekt - 05. Rovinnost grafu <br />
Vedoucí: Ing. Daniel Dolejška <br />
Popis:

    Náhradní projekt je určen pouze pro studenty, kteří v předmětu IFJ neřeší souběžný projekt (např. studenti FEKT nebo studenti opakující předmět). Tento projekt je týmový a řeší jej trojice nebo čtveřice studentů.
    Zadání varianty 

    Graf je rovinný, jestliže lze jeho vrcholy (jako body) a hrany (jako spojité křivky) umístit do roviny tak, aby se žádné dvě hrany nekřížily.
    Vytvořte program, který rozhodne, zda je graf rovinný.

    Součástí projektu bude načítání grafů ze souboru a vhodné testovací grafy. V dokumentaci uveďte teoretickou složitost úlohy a porovnejte ji s experimentálními výsledky. Nepředpokládá se, že by nalezení rozmístění vrcholů a hran v rovině bylo součástí řešení.
    Pozor! Otestování rovinnosti grafu je netriviální problém. Můžete použít algoritmus založený na tvrzení pana Kuratowského (1930): Rovinný graf neobsahuje podgraf izomorfní s grafy K(5) nebo K(3,3).

    Všeobecné informace a pokyny k náhradním projektům
    Řešení bude vypracováno v jazyce C a bude přeložitelné (pomocí příkazu make) na serveru eva.fit.vutbr.cz. Všechny zdrojové kódy, hlavičkové soubory, testovací data aj. budou logicky separovány a uloženy v příhodně pojmenovaných podadresářích. Použití nestandardních knihoven není dovoleno. Všechny části zadání varianty jsou nutnou součástí řešení.
    
    Celkové hodnocení projektu sestává z následujících kategorií:
        funkčnost implementace (až 6 bodů),
        projektová dokumentace (až 4 body),
        obhajoba (až 5 bodů).

    Řešení zabalené v jediném ZIP archivu je odevzdáváno pouze vedoucím týmu prostřednictvím STUDISu. Závazné pokyny pro vypracování projektové dokumentace a doporučení pro závěrečné obhajoby naleznete v Moodlu v sekci Projekty.
    Případné dotazy primárně nesměřujte na garanta předmětu ani přednášející ale na vedoucího zadání a to prostřednictvím fakultního emailu.

Informace: <br />
V rámci předmětu IAL studenti řeší týmový projekt.
Studenti, kteří mají zapsaný i předmět IFJ, řeší společný projekt do těchto dvou předmětů (na tuto variantu jsou automaticky přihlášeni všichni studenti).
Ostatní studenti řeší tzv. náhradní projekt z oblasti grafových algoritmů. Na jednotlivé varianty náhradního projektu je potřeba se přihlásit prostřednictvím IS VUT. Po rozkliknutí obsahuje každá varianta dodatečné podrobnosti k zadání projektu. 